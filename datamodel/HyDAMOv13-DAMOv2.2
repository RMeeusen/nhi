We zitten in de afronding van de overgangsfase van het NHI datamodel HyDAMOv13 naar het Waterschapshuis (hWh) datamodel DAMOv2.2.
HyDAMO wordt dus opgenomen in DAMO. Data conform DAMOv2.2 zullen in het derde kwartaal van 2022 vanuit de waterschappen aan het GegevensKnooppunt Water GKW (voorheen CDL) aangeleverd kunnen worden via de "Subset voor publicatie" (voorheen DAMO Connector).
Dat kan nu al voor v2.1, maar vanaf v2.2 zitten alle objecten en attributen van HyDAMOv13 erin.

Er zijn in die overgang van HyDAMOv13 naar DAMOv2.2 nog enkele wijzigingen doorgevoerd die van belang zijn.
De belangrijkste zijn deze:

+ Het object Afsluitmiddel binnen HyDAMOv13 zal binnen DAMOv2.2 als nieuw object opgevoerd worden (naast het al bestaande object Afsluitmiddel binnen DAMOv1.5) onder de naam: Regelmiddel.
+ Het object Doorstroomopening binnen HyDAMOv13 zal binnen DAMOv2.2 als nieuw object opgevoerd worden (naast het al bestaande object Doorstroomopening binnen DAMOv1.5) onder de naam: KunstwerkOpening.
+ Relaties tussen objecten verlopen in HyDAMOv13 via het attribuut Code. Dat zal binnen DAMOv2.2 via het attribuut GlobalID verlopen.
+ NormGeparamProfiel is in HyDAMOv13 één object terwijl dat binnen DAMOv2.2 is opgedeeld in twee tabellen: NormGeparamProfiel en NormGeparamProfielWaarde.
+ Gemeten profielen worden in DAMOv2.2 geregistreerd in ProfielGroep, ProfielLijn en ProfielPunt. Via ProfielGroep kun je ook Theoretische Normprofielen opnemen als xyz-profielen door je Normprofielen (bodembreedte, taluds enz) eerst om te zetten (via bijvoorbeeld FME) naar ProfielLijn en ProfielPunt informatie.

Er zijn twee datamodel formaten beschikbaar van DAMOv2.2:
1 JSON schema - een platgeslagen format zonder gedefinieerde relaties en waarin de keuzedomeinen bestaan uit de Descriptions (tekst) en niet uit de Code (int).
https://github.com/HetWaterschapshuis/HyDAMOValidatieModule/blob/main/hydamo_validation/schemas/hydamo/HyDAMO_2.2.json

2 ESRI XML Workspace - een complete versie van het datamodel inclusief Relationship Classes en Coded Value Domains die binnen ArcGIS geimporteerd kan worden.
[link nog opnemen hier]

24 mrt 2022, Gerry Roelofs (g.roelofs@wrij.nl)

